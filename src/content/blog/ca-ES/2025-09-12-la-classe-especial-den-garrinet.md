---
author: Rosa Escolano
pubDatetime: 2025-08-19
modDatetime: 2025-08-19
title: '"La Classe Especial d’en Garrinet"'
ogImage: https://raw.githubusercontent.com/rosaescolano/h-blog/main/public/assets/garrinet3.webp
slug: 2025-09-12-la-classe-especial-den-garrinet
featured: false
draft: false
description: "Era una gran oportunitat: els alumnes volien aprendre directament
  d’ell com cuidar les seves dents!"
---
Uns dies després de la seva visita a Riudarenes, **en Garrinet** va rebre una invitació per fer una classe especial en una escola de Barcelona. Era una gran oportunitat: els alumnes volien aprendre directament d’ell com cuidar les seves dents!

Amb la seva bata blanca, la boina vermella i un gran somriure, en Garrinet va arribar a la classe amb una maqueta de dents, diversos raspalls i moltes ganes d’ensenyar. Els nens i nenes es van asseure en cercle mentre ell deia:

—“Avui ens convertirem en **experts del raspallat**. Esteu preparats per a la missió?”

Tots van cridar: “Síííí!”

En Garrinet va mostrar pas a pas com raspallar correctament: primer les dents de dalt, després les de baix, per dins, per fora i fins i tot la llengua. Després, cada nen va practicar amb el seu raspall sobre la maqueta. Va ser molt divertit!

—“Recordeu raspallar-vos dues vegades al dia durant dos minuts!” —deia en Garrinet, mentre tots ho repetien contents.

Al final de la classe, cada alumne va rebre un petit diploma de "Heroi del Somriure" signat per en Garrinet. La classe va acabar entre aplaudiments, rialles i promeses de cuidar-se bé les dents.

En Garrinet es va acomiadar amb la seva frase preferida:

> “Un somriure net és un somriure feliç... i fort com un roure!”